5. 需，周易六十四卦中第五卦。外卦（上卦）为Trigramme2635 ☵.svg坎、内卦（下卦）为Trigramme2630 ☰.svg乾。因为代表水的坎卦在上、代表天的乾卦在下，故通称为“水天需”。依序卦传的解释需为“饮食之道”，指万物启蒙后的养育。

周易　第五卦

需
䷄ 乾下坎上

易經：
需：有孚，光亨。貞吉，利涉大川。
初九：需于郊，利用恆，无咎。
九二：需于沙，小有言，終吉。
九三：需于泥，致寇至。
六四：需于血，出自穴。
九五：需于酒食，貞吉。
上六：入于穴，有不速之客三人來，敬之終吉。
彖曰：
需，須也，險在前也；剛健而不陷，其義不困窮矣。需，有孚，光亨，貞吉，位乎天位，以正中也。利涉大川，往有功也。
象曰：
雲上於天，需；君子以飲食宴樂。
需于郊，不犯難行也。利用恆，无咎，未失常也。
需于沙，衍在中也。雖小有言，以終吉也。
需于泥，災在外也。自我致寇，敬慎不敗也。
需于血，順以聽也。
酒食，貞吉，以中正也。
不速之客來，敬之終吉。雖不當位，未大失也。