4. 蒙，周易六十四卦中第四卦。外卦（上卦）为Trigramme2636 ☶.svg艮、内卦（下卦）为Trigramme2635 ☵.svg坎。因为上卦是代表山的艮卦、下卦是代表水的坎卦，故通称“山水蒙”。象征万物初生，“蒙昧”的状态。

周易　第四卦

蒙
䷃ 坎下艮上

易經：
蒙：亨。匪我求童蒙，童蒙求我。初筮告，再三瀆，瀆則不告。利貞。
初六：發蒙，利用刑人，用說桎梏，以往吝。
九二：包蒙吉，納婦吉，子克家。
六三：勿用取女，見金夫，不有躬，无攸利。
六四：困蒙，吝。
六五：童蒙，吉。
上九：擊蒙，不利為寇，利禦寇。
彖曰：
蒙，山下有險，險而止，蒙。蒙亨，以亨行，時中也。匪我求童蒙，童蒙求我，志應也。初筮告，以剛中也。再三瀆，瀆則不告，瀆蒙也。蒙以養正，聖功也。
象曰：
山下出泉，蒙；君子以果行育德。
利用刑人，以正法也。
子克家，剛柔節也。
勿用取女，行不順也。
困蒙之吝，獨遠實也。
童蒙之吉，順以巽也。
利用禦寇，上下順也。