3.屯（拼音：zhūn，注音：ㄓㄨㄣ，中古拟音：tryn），周易六十四卦中排序第三之卦。外卦（上卦）为坎Trigramme2635 ☵.svg、内卦（下卦）为Trigramme2633 ☳.svg震。因为上卦是代表水的坎卦、下卦是代表雷的震卦，所以通称为“水雷屯”。 天地定位后万物生长，屯卦有“盈”“万物始生”之意。

周易　第三卦

屯
䷂ 震下坎上

易經：
屯：元亨，利貞。勿用有攸往，利建侯。
初九：磐桓，利居貞，利建侯。
六二：屯如邅如，乘馬班如，匪寇婚媾，女子貞不字，十年乃字。
六三：即鹿无虞，惟入于林中，君子幾不如舍，往吝。
六四：乘馬班如，求婚媾，往，吉无不利。
九五：屯其膏；小貞吉，大貞凶。
上六：乘馬班如，泣血漣如。

彖曰：
屯，剛柔始交而難生，動乎險中，大亨貞。雷雨之動滿盈，天造草昧，宜建侯而不寧。

象曰：
雲雷，屯；君子以經綸。
雖磐桓，志行正也。以貴下賤，大得民也。
六二之難，乘剛也。十年乃字，反常也。
即鹿无虞，以從禽也。君子舍之，往吝窮也。
求而往，明也。
屯其膏，施未光也。
泣血漣如，何可長也。